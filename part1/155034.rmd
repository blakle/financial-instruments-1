---
title: 'Instrumenty finansowe-opcje'
author: "B.Stachewicz"
date: "21 October 2015"
output: html_document
---
###1. Wstęp
***
 
####1.1. Definicja instrumentu finansowego

**Instrumentem finansowym** - nazywamy kontrakt, w wyniku którego u jednej z jego stron powstają zobowiązania finansowe lub instrumenty kapitałowe a u drugiej pojawiają się aktywa finansowe.  

####1.2. Podział instrumentów finansowych

**Instrumenty finansowe** dzielimy ze względu na kryterium czasu, lub inaczej mówiąc pierwotnego terminu zapadalności na:    
+**krótkoterminowe** - okres do zapadalności : do 1 roku  
+**średnioterminowe** - okres do zapadalności: od 1 roku do 3 lat  
+**długoterminowe** - okres zapadalności: powyżej 3 lat  

###2. Opcja - definicja i opis instrumentu
***

####2.1. Definicja  
**Opcja** jest to jeden z podstawowych instrumentów pochodnych.  
Występują dwa podstawowe rodzaje opcji:  
+**opcja kupna** (nazywana również opcją call);  
+**opcja sprzedaży** (nazywana również opcją put)   
  
Ogólnie opisując, instrument ten pozwala nabyć nam prawo zakupu (bądź sprzedaży) określonej ilości dobra po ustalonej cenie w określonym z góry terminie.
Dzięki czemu możemy zabezpieczyć się przed ryzykiem.   
  
Przytaczając pierwszy lepszy przykład z brzegu, twórca oprogramowania R może kupić opcje sprzedaży  
100 licencji oprogramowania po cenie 2 zł za sztukę ( i tak na wolnym rynku nikt by więcej nie dał za ten wyborny program)  
w terminie 24-12-2015. A niech ma na wigilijnego karpia.  
  
Jak wcześniej wspomniałem, dla opcji muszą być określone 3 wartości:  
+**ilość** instrumentu podstawowego w transakcji kupna lub sprzedaży  
+**ustalona cena**, po jakiej ma prawo być dokonana transakcja, cena ta zwana jest ceną wykonania
lub ceną realizacji  
+**termin**, do którego można kupić lub sprzedać instrument podstawowy, tzn. wykonać opcję  

Wyróżniamy jeszcze podział opcji ze względu na możliwość ich wykonania:  
+**opcja europejska**- której realizacja możliwa jest tylko w dniu wygaśnięcia  
+**opcja amerykańska** - dużo bardziej liberalna. Jej realizacji można dokonać w dowolnym terminie aż do dnia wygaśnięcia  

Co ważne opcja jest **możliwością** a nie **obowiązkiem**. Jeżeli jej realizacja byłaby dla nas niekorzystna finansowo możemy z niej zrezygnować.  

####2.1.1. Opcja call  
**Opcja call** - inaczej zwana opcją kupna. Jest to prawo kupna określonej ilości instrumentu podstawowego po ustalonej cenie w ustalonym okresie.  

####2.1.2. Opcja put  
**Opcja put** - inaczej zwana opcją sprzedaży Jest to prawo sprzedaży określonej ilości instrumentu podstawowego po ustalonej cenie w ustalonym okresie.

###3. Opcja - wycena instrumentu  
***

#### 3.1. Wzór Blacka-Scholesa  
Są to podstawowe wzory, które zna każdy szanujący się analityk bądź ekonometryk. Służą one do wyceny optymalnej ceny opcji kupna, ewentualnie sprzedaży. Stosuje się je do opcji typu europejskiego.  

Podstawowe wartości wykorzystywane we wzorach:  
**C**- cena opcji kupna  
**P**- cena opcji sprzedaży  
**S**- aktualna cena instrumentu bazowego  
**X**- cena rozliczenia opcji  
**T**- termin wygaśnięcia opcji (w latach)  
**r**- stopa procentowa wolna od ryzyka  
$\Phi$- dystrybuanta standardowego rozkładu normalnego  
$\sigma$ - współczynnik zmienności ceny instrumentu bazowego  

#### 3.2. Wzór Blacka-Scholesa dla opcji sprzedaży  

Poniżej prezentuje wzór na wycenę opcji sprzedaży:  
  
$P={X}e^{-rT}\Phi \left ( \frac{-ln\frac{S}{X}-(r-\frac{\sigma ^{2}}{2})T}{\sigma\sqrt{T}} \right )-S\Phi\left ( \frac{-ln\frac{S}{X}-(r+\frac{\sigma ^{2}}{2})T}{\sigma\sqrt{T}} \right )$


#### 3.3. Wzór Blacka-Scholesa dla opcji kupna  

Poniżej prezentuje wzór na wycenę opcji kupna:    
  
$C={S}\Phi \left ( \frac{ln\frac{S}{X}+(r+\frac{\sigma ^{2}}{2})T}{\sigma\sqrt{T}} \right )-Xe^{-rT}\Phi\left ( \frac{ln\frac{S}{X}+(r-\frac{\sigma ^{2}}{2})T}{\sigma\sqrt{T}} \right )$

###4. Przykładowe zadania  
***

#### 4.1. Zadanie1  
Znając współczynnik zmienności ceny instrumnetu bazowego równy 0,1  
oblicz optymalną wycenę europejskiej opcji kupna dla akcji spółki NiktniekorzystazLateXa S.A.   
której aktualna cena wynosi 50 zł, cena rozliczenia to 60 zł, termin wygasniecia to 1 rok, wysokość stopy procentowej to 5%.  

$C={50}\Phi \left ( \frac{ln\frac{50}{60}+(0.05+\frac{0.1 ^{2}}{2})1}{0.1\sqrt{1}} \right )-60e^{-0.05}\Phi\left ( \frac{ln\frac{50}{60}+(0.05-\frac{0.1 ^{2}}{2})1}{0.1\sqrt{1}} \right)$

Wyliczając z powyższego wzoru, co jest trywialne więc nie będę tego umieszczał w dokumencie,  
wycena jest równa **0,23 PLN**.


#### 4.2. Zadanie2  
Znając współczynnik zmienności ceny instrumnetu bazowego równy 0,1   
oblicz optymalną wycene europejskiej opcji sprzedaży dla akcji spółki RStuditobankrut S.A.  
której aktualna cena wynosi 50 zł, cena rozliczenia to 60 zł, termin wygasniecia to 1 rok, wysokość stopy procentowej to 5%.  

$P={60}e^{-0.05}\Phi \left ( \frac{-ln\frac{50}{60}-(0.05-\frac{0.1 ^{2}}{2})T}{0.1\sqrt{1}} \right )-50\Phi\left ( \frac{-ln\frac{50}{60}-(0.05+\frac{0.1 ^{2}}{2})T}{0.1\sqrt{1}} \right )$

Ponownie wyliczając z powyższego wzoru, co jest oniegdaj znów trywialne,  
wycena wychodzi **7,31 PLN**.

###5. Przypisy  
***

W tej pracy korzystałem z poniższych źródeł:  
*www.wikipedia.org*  
*www.knf.gov.pl*  
*www.jamer.pl*  
