---
title: "Instrumenty rynku pieniężnego"
author: "Błażej Klejna"
date: "26 October 2015"
output: html_document
---


###1. Instrumenty rynku pieniężnego

Instrumenty rynku pieniężnego to najmniej ryzykowne instrumenty finansowe. Charakteryzują się niską rentownością, dużą płynnością oraz krótkim terminem realizacji praw liczonym od dnia ich wystawienia, nie dłuższym niż rok.

Do podstawowych instrumentów rynku pieniężnego należą:

 
####1.1. Bony skarbowe

**Bon skarbowy** - Jest podstawowym instrumentem rynku pieniężnego. Jest to instrument dłużny, emitowany przez Skarb Państwa za pośrednictwem Ministerstwa Finansów. Bony skarbowe w Polsce najczęściej są emitowane na okres 13 tygodni, 26 tygodni i 52 tygodni. Bony są atrakcyjną formą lokowania oszczędności. Atrakcyjność inwestowania w bony wynika z: małego ryzyka inwestycji, atrakcyjnego oprocentowania, oraz wysokiej płynności. Minimalna wartość nominalna bonu skarbowego to 10 tys. złotych. Ponieważ jedyny przychód z tytułu inwestycji w bon skarbowy to wartość nominalna otrzymywana przy wykupie, bony skarbowe sprzedawane są po cenie niższej od wartości nominalnej - nazywa się to sprzedażą z dyskontem.

Bon skarbowy jest uważany za instrument wolny od ryzyka, w szczególności wolny od dwóch podstawowych rodzajów ryzyka, którymi są: ryzyko niedotrzymania warunków oraz ryzyko ceny. Podstawową niedogodnością związaną z inwestycją w bon skarbowy jest konieczność zainwestowania relatywnie niemałej sumy pieniędzy. Obrót bonami dokonuje się na rynku pierwotnym i wtórnym. Na rynku pierwotnym mogą być nabywane jedynie przez uczestników przetargu w imieniu własnym i na rachunek własny. Na rynku wtórnym nie ma ograniczeń jeśli chodzi o nabywców.



####1.2. Bony komercyjne

**Bony komercyjne** - druga oprócz weksla komercyjnego postać krótkoterminowych komercyjnych papierów dłużnych występująca na polskim rynku kapitałowym. Bon jest zobowiązaniem emitenta do zwrotu jego aktualnemu posiadaczowi w terminie wykupu bonu nominalnej kwoty, na którą bon został wystawiony. Reprezentantami bonów komercyjnych na polskim rynku kapitałowym są m.in.: Bony Komercyjne, Bony Handlowe, Bony Dłużne.



####1.3. Certyfikaty depozytowe

**Certyfikat depozytowy** - Jest to instrument dłużny emitowany przez bank, różni się od zwykłego depozytu bankowego tym, że można nim obracać na rynku, w szczególności można go odsprzedać temu samemu bankowi, w którym został kupiony. Certyfikaty depozytowe to dokumenty wystawiane przez banki komercyjne na okaziciela. Potwierdzają złożenie depozytu o określonej wielkości i na określony czas w banku. Po tym czasie właściciel certyfikatu otrzymuje kwotę na jaką opiewa certyfikat z należnymi mu odsetkami.

Certyfikaty depozytowe to zbywalne dokumenty wystawiane przez banki komercyjne na okaziciela. Potwierdzają złożenie depozytu o określonej wielkości, na określony czas w banku, który wystawił depozyt. W ustalonym terminie aktualny właściciel certyfikatu otrzymuje kwotę na jaką opiewa certyfikat, powiększoną o należne odsetki. Na emisję certyfikatów depozytowych bank musi otrzymać zezwolenie banku centralnego. Forma ta jest bardzo wygodna dla inwestora gdyż może on w każdej chwili upłynnić certyfikat na rynku wtórnym.



####1.4. Transakcje Repo

**Transakcja Repo** - (transakcja warunkowego zakupu, ang. repurchase agreement) – transakcja finansowa polegająca na zakupie papieru wartościowego i jednoczesnym zobowiązaniu się do jego sprzedaży w ustalonej dacie w przyszłości. Na transakcję repo może równoważnie patrzeć jak na pożyczkę udzieloną pod zastaw papierów wartościowych. Oprocentowanie takiej pożyczki zależy od różnicy ustalonych cen zakupu i sprzedaży papieru wartościowego będącego zabezpieczeniem transakcji repo.

Transakcje repo stanowią istotny segment rynku pieniężnego w Polsce. Ich rola wzrosła po kryzysie 2008 r. ze względu na fakt, że ryzyko kredytowe w transakcjach repo jest niższe niż w przypadku lokat międzybankowych.

Transakcją odwrotną do repo jest transakcja reverse repo (ang. reverse repurchase agreement).

Transakcje repo znajdują także zastosowanie w operacjach otwartego rynku prowadzonych przez banki centralne, wykorzystywanych do regulowania poziomu płynności sektorów bankowych. Transakcje repo zawierane przez banki centralne polegają na tym, że kupują one od banków komercyjnych papiery wartościowe, zobowiązując się jednocześnie do odsprzedaży tych papierów po określonej w dniu transakcji cenie i wyznaczonym terminie. Jest to powszechny sposób udzielania przez banki centralne krótkoterminowych pożyczek dla banków komercyjnych.



####1.5. Transakcje Reverse repo

**Transakcjie Reverse repo** - (transakcja warunkowej sprzedaży, ang. reverse repurchase agreement) – transakcja finansowa polegająca na sprzedaży papieru wartościowego i jednoczesnym zobowiązaniu się do jego odkupu w ustalonej dacie w przyszłości. Transakcja reverse repo jest równoważna pożyczce zaciągniętej pod zastaw papierów wartościowych, a jej oprocentowanie jest zależne od różnicy cen sprzedaży i zakupu papierów wartościowych będących zabezpieczeniem pożyczki ustalonych w chwili zawierania transakcji.

Transakcja reverse repo jest transakcją odwrotną do transakcji repo.



### Przydatne wzory

**stopa rentowności bonu skarbowego:**

\[r=\frac{(FV-P)}{P}\frac{360}{t}\]

**wycena bonu skarbowego (dzienna kapitalizacja odsetek):**

\[P=\frac{FV}{(1+\frac{r}{360})^t}\]

\

\[FV=P(1+\frac{r}{360})^t\]

**wycena bonu skarbowego (ciągła kapitalizacja odsetek):**

\[P=\frac{FV}{e^{\frac{t}{360}r}}\]

\

\[FV=Pe^{\frac{t}{360}r}\]

**Podstawowe wartości wykorzystywane we wzorach:**  
**FV**- wartość nominalna bonu skarbowego,  
**P**- cena bonu skarbowego,  
**t**- liczba dni do wykupu bonu skarbowego,  
**r**- roczna stopa zwrotu,  
\  

####Przykładowe zadania:
**Zadanie 1**   
Rozpatrywany jest 13-tygodniowy bon skarbowy dwa tygodnie po emisji. Wartość nominalna bonu wynosi 100 zł, wymagana stopa dochodu inwestora 6%. Wyceń ten bon, jeżeli inwestor zamierza przetrzymać go do terminu wykupu.  

\[13-2=11\]
\[11*7=77\]
\[\frac{77}{360}*6=1,283333\]
\[FV = 100\]
\[n=1\]
\[PV=\frac{100}{1,0128333333}=98,732927\]  
Odp. Cena jaką inwestor miałby zapłaćić za ten bon jest równa 98,73 zł.  
\
**Zadanie 2**  
Rozpatrujemy kupno 12-tygodniowych bonów skarbowych. Jaką maksymalna cenę możesz zapłacić aby uzyskać stopę rentowności nie mniejszą niż 30%?  
Wartość nominalna bonu skarbowego to 10 000 zł, 12 w przybliżeniu stanowi to 1/4 roku.  

\[r\geq \frac{FV-P}{P}*\frac{90}{360}*100\]  
\[0,3\geq \frac{1000-P}{P}*\frac{90}{360}\]
\[0,3*P\geq (1000-P)*\frac{90}{360}\]
\[0,3*P\geq 2500-0,25*P\]
\[0,55*P\geq 2500\]
\[P\geq 4545,45\]  
Odp. Maksymalna ceną jaką możemy zapłaćić przy stopie rentowności nie mniejszej niż 30% jest równa 4545,45 zł.




 


###Źródła:

*www.wikipedia.org*  
*www.knf.gov.pl*  
*www.gpw.pl*  
*www.money.pl*  
*www.kdpwccp.pl*


